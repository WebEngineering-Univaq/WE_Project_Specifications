<!doctype html>

<html><head>
<meta charset="UTF-8"/>
<title>Web Engineering: Progetti di Fine Corso</title>
<style>body { font-family: Cambria; font-size: 12pt; text-align: justify; margin: 2rem 5rem; } h1 { margin: 1rem -2rem; background-color: rgb(46,116,181); text-align:center; border-radius: 5px; font-size: 200%; font-weight: bold; color: white; padding: 5px; } h2 { font-size: 200%; font-weight: bold; margin-bottom: 1rem; } h3 { font-size: 140%; border-bottom: 1px solid black; margin-bottom: 1rem; margin-top: 2rem; font-weight: normal; } p, li { margin-bottom: 0.5rem; } ul,ol { margin-left: 0; padding-left: 1rem; } blockquote { margin-left: 0; font-style: italic; font-size: 110%; margin-top: 0.5rem; font-weight: normal; } ul > li::marker { content: '\2014 '; } table { width: 100%; border: 2px solid black; border-spacing: 0px; border-collapse: collapse; } td, th { border: 1px solid black; } .linetocompile { border-bottom: 0.5px solid gray; width: 100%; line-height: 2rem; } .break { page-break-before: always; } @media print { @page { size: A4; margin: 1cm; } body {margin: 0 2rem} h1 { margin: 1rem -1rem; } }</style>
</head>
<body>
<h1>Corso di Web Engineering<br/><em>Progetti A.A. 2007/2008</em> - Specifica 2</h1>
<section class="specifica">
<h2>Progetto &quot;WebArt&quot;</h2>
<blockquote>
<p>Versione 1.0</p>
</blockquote>
<h3>Premessa</h3>
<p>I progetti di fine corso si ispirano sempre ad esigenze
reali, e fanno solitamente riferimento a tipologie di sito già presenti sulla
rete. Nello svolgere il progetto, gli studenti dovranno attenersi alla
specifica data in questo documento, ma potranno raffinarla tramite l'interazione
col docente e l'analisi di siti web analoghi. In ogni caso, la realizzazione
finale dovrà essere completamente originale. Le informazioni pubblicate
dovranno essere sempre ben organizzate ed accessibili, date le varie tipologie
di utenza associate alle applicazioni web pubbliche.</p>
<h3>Specifiche del Sito</h3>
<section class="descrizione"><div>
 <p>Il sito <em>WebArt</em> ha lo scopo di fornire un sistema per la catalogazione e la presentazione di opere d'arte sul web. Tutte le opere catalogate nel sistema dovranno possedere almeno un nome, un testo descrittivo (anche complesso e formattato), l'indicazione dell'autore o degli autori, se noti, ed essere associate a un insieme di immagini. Le opere, inoltre, saranno etichettate con una serie di parole chiave ed avranno una localizzazione geografica ben definita.</p>
</div></section>
<p>Di seguito sono illustrati schematicamente i contenuti e le
funzionalità minime che dovrebbero essere inseriti nel sito. Ovviamente, ogni
ulteriore raffinamento o arricchimento di queste specifiche aumenterà il valore
del progetto.</p>
<section class="operazioni"><div>
 <ul>
  <li>Le schede informative complete di ogni opera potranno anche estendersi su più pagine. In particolare, 
   <ol>
    <li>Ogni scheda dovrà prevedere l'accesso a un'opportuna galleria di immagini associate all'opera.</li>
    <li>Ogni scheda dovrà prevedere l'accesso a una serie di risorse di approfondimento, comprendenti materiale remoto (altri siti, indirizzi da contattare, numeri di telefono) e materiale locale (ad es. brochure scaricabili in formato elettronico).</li>
    <li>Ogni scheda dovrà prevedere un'area in cui i visitatori potranno lasciare i loro commenti sull'opera. I commenti saranno mostrati sulla pagina stessa, insieme a un modulo per aggiungere il proprio.</li>
   </ol></li>
  <li>Il sito disporrà inoltre di schede informative su ogni artista associato a una o più opere catalogate nel sistema. Le schede in questo caso comprenderanno una biografia e la lista delle opere associate.</li>
  <li>Ovviamente, ovunque possibile i nomi degli artisti e delle opere dovranno essere cliccabili, in modo da poter navigare tra le schede in maniera ipertestuale.</li>
  <li>Il sito dovrà prevedere i seguenti sistemi di ricerca: 
   <ol>
    <li>Ricerca libera, tramite stringhe da individuare all'interno delle informazioni testuali associate alle opere.</li>
    <li>Ricerca per parole chiave, da individuare tra le etichette associate alle opere.</li>
    <li>Ricerca per autore (nome o parte di esso).</li>
    <li>Ricerca geografica, tramite l'indicazione del nome di una località, o parte di esso, da individuare tra le informazioni di localizzazione associate alle opere.</li>
   </ol></li>
  <li>I risultati delle ricerche dovranno essere presentati tramite una lista contenente schede sintetiche su ciascuna opera individuata. Cliccando su un'opera, si accederà alla sua scheda completa.</li>
  <li>Dovrà essere possibile raffinare la propria ricerca, cioè effettuare una nuova ricerca sui soli risultati della ricerca precedente.</li>
  <li>Oltre alle funzioni di ricerca, sarà possibile "sfogliare" il catalogo delle opere con diverse modalità: 
   <ol>
    <li>Consultazione per nome. Il catalogo mostrerà i nomi, ordinati alfabeticamente, di tutte le opere. Cliccando su un nome, si potrà visualizzare la relativa scheda.</li>
    <li>Consultazione per autore. Il catalogo mostrerà i nomi, ordinati alfabeticamente, di tutti gli autori noti al sistema. Cliccando su un nome, si potrà visualizzare la relativa scheda.</li>
    <li>Consultazione per parole chiave. Il catalogo mostrerà le parole chiave presenti nel sistema, ordinate alfabeticamente, con indicazione del numero di opere associate a ciascuna di esse. Cliccando su una parola, si potrà visualizzare la rispettiva lista di opere.</li>
    <li>Consultazione geografica. In questa modalità, si potranno individuare le opere appartenenti a particolari zone geografiche, scendendo via via nel dettaglio. Ad esempio si potrà dapprima scegliere tra una lista di nazioni; una volta scelta una nazione e visualizzate le opere ad essa appartenenti, il catalogo mostrerà una lista di regioni appartenenti alla nazione prescelta, selezionando una delle quali la lista dei risultati verrà ulteriormente ristretta, ecc.</li>
   </ol></li>
  <li>Il sito potrà proporre "itinerari virtuali" tra una serie di opere catalogate nel sistema. Ogni itinerario prevede un testo introduttivo e una sequenza di schede accompagnate da un commento testuale che motiva e guida la sequenza stessa.</li>
  <li>Il sito dovrà inoltre essere dotato di un opportuno <em>backoffice</em> che permetta di inserire e modificare tutte le informazioni associate alle opere d'arte.</li>
 </ul>
</div></section>
</section>
<section class="indicazioni break"><div>
 <h1>Indicazioni per lo Sviluppo del Progetto</h1>
 <h3>Tecnologie da utilizzare</h3>
 <ul>
  <li>La struttura base del sito va realizzata in HTML5. La validazione di tutte le pagine del sito rispetto alla tipologia di HTML prescelta è parte integrante dello sviluppo e <strong>deve</strong> essere riportata nella documentazione.</li>
  <li>Per la realizzazione del layout devono essere utilizzati il più possibile i figli di stile CSS. Il layout può liberamente basarsi su quelli disponibili in rete o utilizzati a lezione. Il grado di <strong>personalizzazione</strong> del layout sarà comunque tenuto in considerazione in sede di valutazione. <strong>Un layout responsive non è strettamente richiesto ma fortemente consigliato.</strong></li>
  <li>Per la programmazione lato <em>client</em> il linguaggio richiesto è JavaScript. Si possono liberamente includere nel progetto librerie sviluppate da terze parti, a patto che la loro portabilità cross-browser sia adeguata e che nella relazione siano citate e descritte. È in ogni caso <strong>sconsigliato l'abuso di tali tecnologie</strong> , soprattutto quando sia possibile sostituirle con un adeguato uso di HTML, CSS, ecc. <strong>In linea generale, il vostro sito dovrà essere utilizzabile anche con JavaScript disattivato.</strong> L'uso del sito senza script potrebbe essere meno "agevole" o permettere di accedere solo alle funzionalità "vitali", ma non è consentito presentare siti la cui dinamica sia totalmente basata sull'uso degli script. È tuttavia <strong>ammissibile che gli script giochino un ruolo più importante nelle funzionalità la cui utenza è ristretta e predeterminata</strong> (ad esempio nelle funzionalità <em>back-end</em> per gli amministratori, ma non nel <em>front-end</em> pubblico del sito o in una procedura di login).</li>
  <li>Per la programmazione lato <em>server</em> è <strong>richiesto</strong> l'uso di Java (<em>servlet</em>), eventualmente associato a qualsiasi DBMS (se necessario) e a un <em>template engine</em> come<em>Freemarker</em>. Anche in questo caso è possibile avvalersi di librerie esterne.</li>
  <li>Il sito, in generale, deve funzionare ed avere un buon <em>rendering</em> sulle versioni più recenti di Edge, Firefox e Chrome, e <em>possibilmente</em> essere compatibile con i browser più datati (in questo caso non c'è bisogno che tutto funzioni perfettamente, ma almeno che le funzionalità <em>degradino bene</em>) e con le ultime versioni di altri browser, come Opera. Tale compatibilità <strong>deve</strong> essere esplicitamente dichiarata nella documentazione.</li>
 </ul>
 <h3>Svolgimento e Documentazione del Progetto</h3>
 <p>Le specifiche fornite potrebbero non risultare esaustive o completamente definite. Ogni funzionalità aggiunta o raffinata, anche tramite l'interazione con il committente o con gli utenti finali del sito, sarà adeguatamente valutata. Tutte le scelte progettuali vanno comunque discusse e motivate.</p>
 <p>Il progetto, svolto secondo le linee guida date dalle specifiche, dovrà essere consegnato nella forma di un sito web completamente funzionante, i cui contenuti e le cui caratteristiche saranno valutati in sede d'esame. Le parti della specifica marcate come <em>opzionali</em>, se omesse, non renderanno il progetto insufficiente ma non gli permetteranno comunque di raggiungere il massimo dei voti. Nel caso si decida di realizzarle, non sarà necessario che siano perfette o complete, ma che dimostrino chiaramente il vostro impegno nell'affrontare una tematica avanzata.</p>
 <p>La documentazione (<strong>in formato elettronico</strong>) che accompagna il progetto <strong>deve</strong> contenere almeno le seguenti informazioni:</p>
 <ul>
  <li>Indicazione delle dipendenze software (di quali librerie avete bisogno dal lato server e client?).</li>
  <li>Indicazione delle funzionalità realizzate e di quelle eventualmente non realizzate. Descrizione dettagliata delle eventuali funzionalità extra o opzionali inserite nel progetto.</li>
  <li>Diagramma che illustra la struttura e la navigabilità del sito.</li>
  <li>Schema relazionale della base di dati (se presente).</li>
  <li>Descrizione analitica del layout del sito, con indicazione delle sue principali componenti statiche/dinamiche.</li>
  <li>Descrizione delle eventuali tecnologie avanzate (linguaggi, framework, plugin, librerie, ...) utilizzate, del motivo per cui sono state adottate e del contributo effettivo che hanno dato alla realizzazione del progetto.</li>
  <li>Descrizione di <em>eventuali</em> problemi riscontrati nella fruizione del sito su browser differenti, lista dei browser compatibili.</li>
  <li>Screenshot delle pagine più importanti del sito (<em>opzionale</em>).</li>
 </ul>
 <p>Nel caso di gruppi di lavoro composti da più componenti, <em>il contributo effettivo offerto da ciascun componente</em> alla realizzazione finale <strong>deve</strong> essere descritto nella documentazione (indicando, ad esempio, chi si è dedicato prevalentemente alla programmazione server, chi ha realizzato il layout, chi ha programmato lato client, ecc.). In sede di esame, i responsabili potranno essere chiamati a riferire sugli aspetti loro delegati.</p>
 <h3>Valutazione del Progetto</h3>
 <p>Nel valutare il progetto consegnato saranno prese in considerazione le seguenti caratteristiche (in ordine di importanza):</p>
 <ol>
  <li>Rispetto delle specifiche.</li>
  <li>Correttezza tecnica.</li>
  <li>Chiarezza e correttezza organizzativa dei contenuti.</li>
  <li>Accessibilità e conformità agli standard.</li>
  <li>Uso appropriato di contenuti statici e dinamici.</li>
  <li>Qualità del design.</li>
  <li>Adeguatezza della documentazione.</li>
 </ol>
 <p>A questa valutazione si aggiungerà quella generale derivata dalla discussione del progetto in sede d'esame.</p>
 <h3>Ulteriori Informazioni</h3>
 <p>Questa specifica è disponibile in formato PDF sulla pagina web del corso di Web Engineering, all'indirizzo http://people.disim.univaq.it/dellapenna. Ulteriori informazioni e chiarimenti sulle specifiche possono essere richiesti direttamente via email all'indirizzo giuseppe.dellapenna@univaq.it.</p>
 <p>Si ricorda che i progetti vanno svolti in <em>piccoli</em> gruppi (tre persone è il numero consigliato). Eccezioni a questa regola andranno concordate direttamente col docente.</p>
 <p>An English translation of this project specification is also available on the teacher's website (http://people.disim.univaq.it/dellapenna). To access it, open the didactic page for this course, select "English version", and go to the projects listing at the page bottom. If the translation is not there, ask the teacher to publish it 😄</p>
</div></section>
</body>
</html>
